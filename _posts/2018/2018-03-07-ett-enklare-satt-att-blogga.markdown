---
layout: "post"
title: "Ett enklare sätt att blogga"
date: "2018-03-07 15:15"
---

*Jag satt och skrev och testade för en helt [annan artikel](https://lnxpod.link/2oBdYvy), när jag kom på att det finns dem där ute som vill blogga men är lite rädda för det här med bloggplattformar och de kanske aldrig satt upp en hemsida i hela sitt liv. De vet vad de vill säga men de vet inte vart de ska publicera det.*

Jag tänkte att jag skulle presentera ett annat sätt att publicera inlägg i en blogg utan att för den delen använda sig av en konventionell bloggplattform. Eller för den delen sätta upp en egen server med allt vad det innebär.

Vi känner alla till [Wordpress](https://wordpress.org) och [Blogger](https://blogger.com), de två största bloggplattformarna i världen. Ska man använda sig av dessa får man skaffa sig ett konto, eller som Wordpress fall kan man även installera och köra allt på en egen server som vi gör här till exempel. vår blogg och hela vår plattform är byggd med Wordpress. Men vad säger du om jag påstår att du kan, direkt från ett anteckningsprogram på din dator eller din telefon, publicera ett inlägg på en blogg utan problem. Jag vill även påstå att i nästan alla de sätten jag kommer att presentera så är det till och med det enda sättet att publicera på.

Ju längre ner i den artikeln du kommer desto mer avancerad är publiceringen. Med det sagt så har jag inte sagt något om hur avancerad anteckningsprogrammen är. Alla publiceringssätten har ett gratis alternativ och de flesta av dem har även någon form av betaltjänst kopplad till sig. desamma gäller för de anteckningsprogram/tjänster som jag tar upp här.

### Standard Notes

[Standard Notes](https://standardnotes.org/) främsta fokus är säkerhet. All information du sparar i Standard Notes är krypterat, från början till slut. Men eftersom den artikeln inte ska fokusera på själva appen i sig utan själva publiceringen i appen så lämnar vi det. Standard Notes är som namnet antyder en app för att föra och spara anteckningar i. Standar Notes finns till alla de stora plattformarna, Android, iOS, Linux, MacOS, Windows och som webbapp. Skrivbordsapparna, är skrivna i det omåttligt populära ramverket Electron, och ska sanningen fram så tror jag att mobilapparna är det med. Vill du veta mer om appen i sig får hålla utkik efter den kommande artikeln.

#### Listed

I lagringstjänsten som Standard Notes erbjuder finns det en funktion som heter [Listed](https://listed.standardnotes.org/). Listed är Standard Notes bloggtjänst. När du aktiverar Listed får du en adress som liknar den här: https://listed.standardnotes.org/@artfors. När du har skrivit sin anteckning eller det du vill publicera trycker du bara på "Action" och sedan på "Publish to blog" och du är klar. Listed är väldigt simpel och rent uppbyggd. Det finns inte särskilt mycket som kan störa och man märker att Listed är fokuserad på att presentera text och inte så mycket mer. För den som är lite händig och kan sin väg runt css-träsket kan om de vill ändra på hur deras Listed-sida ser ut. Eftersom det här handlar om själva publicerandet så får det bli en annan gång. Det går att prenumerera på flödet i Listed via RSS eller via e-post. Den enda länk till sociala medier som Standard Notes och Listed erbjuder som standard är Twitter. Det finns heller inga tillägg som erbjuder vidare delning til dina sociala medier, vill du dela dina inlägg vidare så får du göra det manuellt. Som sagt Standard Notes och Listed är välding basic. Det finns inte så mycket inställningar man kan gå vilse i, på både gott och ont. Vill du verkligen inte hålla på med en massa inställningar så är det här veklingen för dig. ![listed](https://imgur.com/6ZJD6bU)

Standard Notes är gratis att använda och så är även Listed. Det finns en betaltjänst kopplad till Standard Notes. Det du får om du betalar för Standard Notes har inget med själva bloggen att göra utan det du får är olika tillägg till själva tjänsten. Du kan betala för två år, ett år eller månadsvis. Just nu när jag testar så har jag först valt att köra gratisversionen ett tag och nu har jag en månad som jag betalar för, så jag kan testa lite olika tillägg som koppling till diverse molnlagringstjänster.

### Evernote och Postach.io

Som jag redan skrev i inledningen så var det Evernote som jag satt och pillade med när jag kom på idén till den har artikeln. Det som jag kom på var att jag hade den här bloggen som jag knappt använde, en blogg som jag publicerade till genom att bara lägga mina inlägg eller det som jag ville publicera i en speciell anteckningsbok i Evernote. Märkte jag upp inläggen med taggar i [Evernote](https://evernote.com) så återspeglades de i min blogg på [postach.io](https://postach.io). Nu är det inte Evernote som ska gå under luppen här, men eftersom de är sammankopplade så kommer jag att prata om bägge tjänsterna om vart annat, men jag ska försöka vara tydlig med vad som är vad och vilket som tillhör vilket.

Om vi börjar med att snabbt förklara Evernote så är det en tjänst, kanske till och med den största och första som erbjöd anteckningar i molnet. Om man läser den förra artikeln så kan man förstå hur investerad jag var i den här tjänsten när det begav sig. I alla fall, i Evernote kan du lagra allt, nästan. Du kan förutom anteckningar lagra bilder, länkar, dokument, filer, ljudanteckningar,handskrift och påminnelser. Evernote finns till Android, iOS, MacOS, Windows och som webbapp. För den som har varit uppmärksam i sin läsning har märkt att att det inte står Linux bland operativsystem som stöds, och det är sant också. Officiellt finn det ingen klient för Evernote i Linux, men tack vare duktiga utvecklare så finns det inofficiella klienter, som den jag använder mig av just nu, Tusk.

#### Postach.io

Då var det dag att gå närmare in på Postach.io, tjänsten som används för att kunna blogga direkt i från Evernote. Som jag redan har nämt så är publiceringen ganska enkel, du använder en speciell anteckningsbok i Evernote, för att de anteckningar som ligger i den anteckningsboken ska publiceras på din postach.io blogg så behöver du bara märka dem med "published". Använder du dig av andra taggar så kommer även de att bli publicerade på din blogg, vilket gör att då kan du samla flera inägg under samma tagg. Postach.io uppför sig mer som "en riktig blogg" , det vill säga att det finns mer att ställa in här. Du kan till exempel ha olika teman. Du kan lägga till länkar till fler av dina sociala nätverk och du kan autopublicera dina inlägg till dina sociala medier. Du kan även om du vill ha din egen domän kopplad till postach.io så istället för en adress som: http://artfors.postach.io så kan du ha vad-du-vill.com. Du kan om vill även ha flera sidor på sin postach.io blogg. Det enda du behöver göra är att märka din anteckning i Evernote med "page" och naturligvis måste den vara "published" också.

#### Dubble så dyrt

Eller, nja. Både Evernote och Postach.io finns i en gratis version, men som du kanske förstår så finns där begränsningar. I Evernote är det bland annat hur mycket, i MB som du får ladda upp per månad, och lite annat som det går att läsa mer om hos Evernote.

Med gratis versionen av Postach.io så är det främst hur många bloggar du får ha. I gratis versionen så får du ha 1 styck. Behöver, eller vill du ha fler så får du betala. Det samma gäller faktist om du vill ha din egen domän, då är det också dags att pröjsa. Förutom egen domän och fler bloggar så får du även tillgång till fler teman och naturligtvis bättre support. Hur mycket det kostar? Det beror faktist på hur många bloggar du vill ha. Så med dubblett så dyrt menar jag egentligen att om du vill ha hela kakan när det kommer till Evernote/Postach.io så får du betala för båda tjänsterna.

### Jekyll och Github

Som sista tjänst tänkte jag att vi verkligen skulle bli avancerade. Du som inte är insatt i det här med att koda kanske du bara hör talas om [Github](https://github.com/), eller så har till och med kanske varit inne på Github för att ladda ner något program. Det du kanske inte visste var att man faktiskt kan använda Github som en bloggplattform med deras tjänst Github Pages. Som komplimet till det så använder man [Jekyll](https://jekyllrb.com/), ett sätt att förvandla statiska sidor till blogginlägg. Jag ska vara ärlig och säga det att jag vet faktisk inte om det finns andra verktyg än Jekyll för att använda med med Github Pages, men det är vad jag använder i det här exemplet i alla fall.

#### Github

Github är en webbaserad hosting service och versionshanteringssystem som använder sig av git, där av namnet Github. Github är de populäraste platsen att använda när det kommer till lagring och hantering av mjukvara, och speciellt öppen mjukvara då Github är gratis för de som erbjuder sin mjukvara med öppen källkod. Att använda sig av Github Pages är också gratis.

#### Jekyll

Som många andra bloggplattformar så skiljer sig Jekyll åt på ett par olika sätt. Det första är att Jekyll inte använder sig av någon databas att förvara innehållet i utan alla sidor och inlägg är statiska, till skillnad för till exempel Wordpress som dynamisk. Att publicera inlägg på Github med Jekyll är inte lika lätt som att publicera inlägg på de andra tjänsterna jag nämnt, och då menar jag även Wordpress och Blogger. Eftersom Github inte är tänkt att vara en plattform för publicering av text i första hand utan vara en plats för mjukvara där du har versionshantering så "Commitar" du dina filer till Github genom en terminal, i alla fall om du som jag använder Linux.

#### Atom

För att skriva inlägg i din nya Jekyllblogg kan du använda dig av vilken textredigerare som helst bara du skriver i Markdown och sparar dina filer som .md eller .markdown. Men, för saken skull har jag använt mig av Githubs egna redigeringverktyg [Atom](https://atom.io/), den "hackbara redigeraren" som de kallar den. Atom är i grund och botten en valig testredigerare men med den egenskapen att man kan installera en massa olika tillägg i appen för att man ska kunna jobba smidigare. Atom riktar sig i huvudsak till utvecklare då du kan använda Atom till vilket projekt du vill och skriva i vilket språk du vill, nu menar jag inte språk som i linguastik, utan språk som i kodspråk , som Python, C, Kotlin eller Swift.

### Sammanfattning

Om vi ska börja med att se det prismässing så är Github och Jekyll det billigaste alternativet, rent pengamässingt är det enda alternativet som är helt gratis. På andra plats kommer Standard Notes och Listed då du bara behöver betala för för ett abonnemang, om du vill ha de extra tilläggen, det vill säga. Det samma gäller för Evernote och Postach.io, om du vill ha det extra som det medför.

När det kommer till arbetsinsatsen är det Github och Jekyll som står för fiolerna. Men när det väl är uppe och rullar så kan det nog vara värt det. Är man villig att lägga ner arbetet som krävs för att både få upp sin Jekyll-blogg på Github och att "commita" sina inlägg så kör på bara. När det kommer till att publicera från mobilen så finns här en tredjepartsapp, MrHyde Som är ganska trevlig att jobba med.

Enklast att jobba med är Evernote och Postach.io enligt mig. Hade det varit för ett par år sedan hade jag utan tvekan valt Evernote och Postach.io, om sanningen ska fram så är det faktiskt det jag gjorde, för ett par år sedan. Men det har runnit mycket vatten under den bron nu.

Det var ett ganska jämnt lopp mellan Evernote och Postach.io och Standard Notes och Listed när det kom till enkelhet, och att börja blogga. Det som gjorde att att Standard Notes inte kom på första plats var att om du ska börja trixa med olika utseenden på din blogg så får du koda ett dokument med css för att ändra, och I Evernote/Postach.io räcker det med att byta tema i en visuell redigerare. Personligen tycker jag att Standard Notes gränssnitt på sin blogg är ganska trevlig, enkelt,stilrent och inget plotter.

Nu är det upp till dig, vad väljer du? Evernote och Postach.io, det enklaste sättet. Standard Notes, den stilrena, eller Jekyll och Github, sättet som får din arbetsinsats att vara värt det.
