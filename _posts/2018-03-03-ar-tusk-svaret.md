---
layout: post
title: "Är Tusk Svaret?"
date: "2018-03-03 09:21:58 +0100"
---
Ja, det kan man fråga sig. Men är inte den egentliga frågan först... Vad är Tusk?

#### Evernote

Tjänsten jag älskar att hata. Jag var ganska tidigt ute med att använda och även senare betala för att använda Evernote. Jag var så inne i Evernoteträsket att jag idag sitter med en speciell anteckningsbok från Moleskine som har speciella klistermärken man ska klistra in i sina anteckningar och sedan fotografera av för att föra in dem i sitt Evernotekonto med etiketter och i rätt anteckningsbok. Jag har även en speciell styluspenna, Jot Script, från Andonit som även den är framtagen för Evernote. Jag har sedan jag först såg den någon gång 2015 varit ute efter en speciell väska, [Evernote Triangle Bag](http://www.carlosseo.com/2015/03/22/evernote-triangle-commuter-bag-review/), som jag faktiskt, på sätt och vis nu är en [stolt ägare till](http://www.carlosseo.com/2015/03/22/evernote-triangle-commuter-bag-review/).

Men så hände något. Phil Libin, före detta VD på Evernote valde att sluta och så ett gäng med honom. Samtidigt så började Evernote göra en hel del felprioriteringar, som att de började läsa användarnas anteckningar för att, som de sa, förbättra sin AI. De började lägga till fler "onödiga" funktioner som mer eller mindre bara slöade ner gränssnittet, och framför allt de började ta mer betalt utan att ge användarna anledning till varför de skulle betala mer. Men den största anledning till att jag gav upp Evernote är att jag tröttnade på att det inte fanns en ordentlig klient till det operativsystem jag föredrog, Linux.

#### Nixnote

Självklart har jag testat det mesta som finns att tillgå när det kommer till klienter för Evernote. En av de minst dåliga är, eller rättare sagt var, för om sanningen ska fram så var det ett tag sedan jag testade [NixNote](http://nixnote.org/NixNote-Home/). Men det stora problemet, då, var synkroniseringen till Evernote. NixNote utvecklas fortfarande så det kanske skulle vara på sin plats att testa appen ingen.

#### Everpad

Everpad utvecklas inte längre men det var ett väldigt bra alternativ om man använde sig av Ubuntu, vilket jag gjorde på den tiden. Det som var problemet med Everpad var att det inte fanns någon riktig gränssnitt, eller något riktigt textredigerare. Everpad var mer eller mindre bara ett sätt att kopiera och synka anteckningar till Evernote.

#### Evernote Web

Evernote Web var och är antagligen fortfarande det bästa sättet att använda Evernote på Linux. Inte nog med det, det är det enda officiella sättet att använda Evernote på Linux. Med dagens moderna webbläsare är det inga större problem med att använda sig av ett webbgränssnitt, och vi bara allt mer vana att använda vår webbläsare till saker vi förr använde skrivbordsapplikationer för. Den mest kända och största webbapplikationen bredvid vår webbmail är Google Docs, Googles officesvit.

#### Tusk

Då var vi tillbaka där vi började. Men nu ska vi föröka svara på frågan, vad är Tusk? [Tusk](https://klauscfhq.github.io/tusk/) är en inofficiell multiplattforms app för [Evernote](https://evernote.com/intl/sv/) utvecklad i [Electron](https://electronjs.org/). Tusk är egentligen wrapper för Evernote Web fast med en del intressanta detaljer i sitt gränssnitt. Istället för att vara en ren wrapper så finns där menyer för diverse funtioner, som att skapa ny anteckning. Det finns även ett alternatvi för att starta appen samtidigt som systemet, Tusk kan även lägga till en ikon i systemraden med genvägar till de vanligaste menyalternativen. Tack vare att Tusk använder sig av Evernote Web så är gränssnittet fräscht, snabbt och lika enkelt att använda som om det vore Evernote själva som gjort appen. En fördel som finns i Tusk, för att det finns stöd för det i Evernote Webs testredigerare är Markdown, och för de som känner mig vid det här laget så vet de hur barnsligt förtjus jag är i att använda Markdown när jag skriver.

#### Avslutningsvis

Det första vi kan konstatera är att det faktiskt är på sin plats för mig att än en gång testa NixNote för att se hur den har utvecklats sedan jag använde den sist. Det andra är att vi faktiskt kan säga att Tusk är en riktigt kompetent och ett bra alternativ till en officiell Evernote app.

För det tredje kan det vara på sin plats att kanske testa Evernote igen, vem vet, de kanske har lärt sig av sina misstag och förbättrat sig.
